---
layout: posts
title: interview with Mr.Ali Alaei
modified: 12-15-2020
---










<div dir="rtl">


فارغ التحصیل مهندسی نرم افزار دانشگاه علم و صنعت (1394-99)
<br>
شغل فعلی کارمند شرکت Techmockinterview
<br>
درباره دوران دانشجوییتون بگین؟
<br>
من 2 سال اول خیلی دانشجوی فعالی بودم از آماده سازی برای برنامه های دانشگاه گرفته تا عضویت توی انجمن علمی و دفتر فرهنگی و فعالیت های اجتماعی ، اگر بخواهم درباره درس ها توضیح بدم زیاد درسخون نبودم اما خب واقعا لازمه اینو درنظر بگیرید که برای اینکه یک مهندس کامپیوتر خوب بشید همه درس ها توی جایگاه خودشون مهم هستند اما مبانی و برنامه نویسی پیشرفته پیش نیاز خیلی از درس های تخصصی شما توی ترم های بعد مثل الگوریتم و ساختمان داده هستند پس اهمیتشون خیلی بالاتره ، من بعد از گذروندن ترم دوم به پیشنهاد یکی از فارغ التحصیلان وارد یک شرکت در حوزه اپ اندروید شدم و بعد از اونجا وارد دپارتمان ای تی  یک شرکت به نام طلوع پخش آفتاب شدم و میتونم بگم این دوران کارآموزی که گذروندم خیلی تونست باعث گسترش مهارت و توانایی های من بشه و پیشنهادی که میتونم بهتون بکنم اینه که سعی کنید حتما بعد از گذروندن چند ترم وارد کار بشید و تجربه کنید.
<br>
یکی دیگه از فعالیت هایی که داشتم توی قسمت رباتیک بود که ما کار الگوریتم رو انجام میدادیم و بعد از اون  توی ترم 4روارد استارت اپ علموگیم شدم که اون موقع آزمایشگاه گیم دانشگاه جز فعال ترین آزمایشگهای گیم بود که روی پروژه های صنعتی و پژوهشی کار میکردیم.
<br>
درمورد شغل حاضرتون بگین ؟
<br>    

یک شرکت تازه تاسیس در کانادا است که من از طرف یکی از کارفرما های دوستم به اونجا معرفی شدم و کار من توی این شرکت تولید متحوا برای مصاحبه هاست و توی ویدیو هایی که از خودم منتشر میکنم نکاتی رو که لازمه  توی مصاحبه با  شرکت های مختلف بدونن بهشون یاد میدم، فعلا کارم رو به صورت دورکاری ارائه میدم تا چند ماه دیگه برم کانادا و از همونجا ادامه بدم.
<br>
چالش های اصلی شغلتون چیه؟
<br>
مهم ترین چالش توی شغل من پیدا کردن راه حل مناسب برای سوالات  و اون الگوریتم و کدی هست که باید پیدا کنم تا بتونم به بقیه جوابشو بگم و کمکشون کنم.به نظرتون کارخوب پیدا کردن توی ایران سخته ؟
<br>
اگر بخوام از رشته خودمون خارج بشم و کلی توضیح بدم به نظرم اگر کسی واقعا کارشو خوب بلد باشه وبا اخلاق کاری آشنا باشه منظورم اون مسئولیت تحویل  کار هست ، کار براش وجود داره و میتونه مشغول بشه البته این رو هم در نظر داشته باشید که مثلا اگر کسی توی رشته خود ما بخواد وارد حوزه سیستم عامل بشه خب نه ایران جای مناسبی نمیتونه براش باشه و کار نمیتونه پیدا کنه اما مثلا توی حوزه اپ یا مثلا زیرساخت شرکت های خوبی توی ایران هستند که میشه کار مناسب پیدا کرد
<br>
از درآمدتون راضی هستین یعنی فکر میکنین به اون میزانی هست که براش تلاش میکنید؟
<br>
آره خداروشکر من راضی هستم و فکر میکنم اگه همه بتونن توی کارشون از تمام مهارت هاشون استفاده کنند و تلاش کنند بهترین ارائه رو بدهند درآمد خوبی هم خواهند داشت.
<br> 

شغلتون رو از نظر امنیت شغلی توضیح بدین به نظرتون مناسبه؟
<br>
خب یه مسئله ای که وجود داره این هست که امنیت شغلی و ماندگاری توی یک شغل تا حدودی بستگی به خود آدم داره اگر شما بخوای تا 10 سال آینده یه شغل ثابت و فعالیت تکراری داشته باشی این طبیعیه که بعد از چند سال یه نیروی تازه جای تو بزارن اما به نظرم این مهمه که بتونیم جایگاه خودمون رو ارتقا بدیم.
<br>
شما که دورکاری هستید هم روز کاری دارین یعنی برای خودتون ساعت کاری تعریف کردی؟\
بله من 6 روز در هفته رو کار میکنم و جمعه هارو استراحت و میشه گف در روز تا ساعت 5 مشغول کار هستم و به نظرم این تعهد به کار خیلی اهمیت داره و بعد از اون تایم آزادم.
فکر میکنید چرا ایران سوشال مدیا های معروفی نداره یا مثلا یه چیزی مثل گوگل چرا توی ایران ساخته نمیشه که جهانی بشه؟
<br>
اولین دلیلش به نظرم بخاطر قوانینی هست که توی کشور ما برقراره و کنترل کننده ی خیلی از مسائل هست و دومی فکر میکنم برای تولید یه همچین چیزی نیاز به منبع مالی خیلی قوی هست که توی کشور ما وجود نداره و یک دلیل دیگه میتونه این باشه که افراد متخصص کشور ما توی خارج از کشور فعالیتشون رو ادامه میدن و در این صورت کشور به سمت تولید این جور کمپانی ها نمیره.
<br>
میشه برای اتمام مصاحبه چندتا پیشنهاد به من و دوستانم بکنید؟
<br>
اول از همه اگر واقعا فکر میکنید به رشته کامپیوتر علاقه ندارید همین اول راه تغییر رشته بدید چون هرچی که بیشتر جلو برید بیشتر عذاب میکشید پس اول مطمئن بشید که رشته ای که انتخاب کردین رو دوست دارید ، دوم اینکه سعی کنید حتما حتما بعد از گذروندن چند ترم وارد بازار کار بشید و مهارت هاتون رو عملی کنید ، و اگر هم بتونید کار با حقوق پیدا کنید که چه بهتر.
<br>
و در آخر هم برای همتون آرزوی موفقیت دارم. 
<br>


![alt text](../assets/images/2020-12-09 20.25.47(1).PNG "Picture")